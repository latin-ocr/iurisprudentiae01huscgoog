XII PRAEFATIO.

nunc plerisque placet, sed accuratiorem, qua olim
uti solebamus, ea quoquein re tironum desideriis
et commodis inserviens. Etiam orthographiam non
eam, quae in codicibus manuscriptis diversorum
scriptorum varie observatur, sed fere aequalem eam-
que, qua nunc plerumque utimur, adhibui.
Adnotatio partim ad integritatem monumento«
rum spectat, partim ad interpretationem. Ad illam
quod attinet, universum criticum apparatum in notis
adstruere, a consilio totius operis a ienum erat. Hoc
tantum referebat, in tradito textu si quid mutaveram,
de eo lectorem admoneri necessariisque subsidiis
instrui, ut ipse iudicare posset. Itaque singulas
partes ad optimam vel vulgatissimam cuiusque qua
, nunc utimur, editionem in praefatione indicatam
accommodavi, ita ut si ab hac in quc nostra recensio
deflecteret, indicaretur, ubi opus videbatur, etiam
ratione reddita. - interpretationem commentario
adiuvare extra propositum erat. Tales enim exhibere
ICtorum libros voluimus, ut qui modice iurispru·
dentia imbutus esset, per semet ipsum intellegere
eos posset: in quam rem plerumque sufficiebat vitiis
purgatos et quatenus fieri poterat, integros eos prae·
stare. Tanta enim estICtorum loquendi proprietas,
, ut modo ipsorum loquelam audias nec rudis sis in
re quae tractatur, intentum quidem in rem animum
et meditationem poscant, interprete vero plerumque
non egeant. ltaque in summa meditationem tantum
adiuvare placuit, in iis praesertim libris, unde iuris
civilis antiquioris cognitio maxime hauritur, loeis
indicatis aliorum monumentorum, inquibus eadem
res tractatur: raro etiam notulas interspersi ad in·
tellectus aliquam difficultatem pertinentes. Sedet
in locis illis similibus indicandis modum servavi, pro
genere quidem cuiusque scriptionis diversum, omnino
vero hac norma aestimatum, ut ea tantum allega·
rentur, quae ad rem, de qua ageretur, intellegendam
facerent, non etiam, quae ipsa ex eo loco, qui illu·

 

